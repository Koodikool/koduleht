---
title: "Koolitused"
date: 2018-05-03T12:39:20+03:00
hidden: true
---


Koolitused on startupilikult ebaõnnestunud. Lähem seletus saabub hiljem. Kui olen asja rohkem seedinud.

<p class="paper notice">Koolitused on tühistatud. Järgnev on arhiiv.</p>

Koodikool pakub tervikpaketti veebiarendusega alustamiseks. Tegu on intensiivkoolitusega, kus päev kestab 8 tundi (pausidega) ja osa saab võtta erinevatest päevadest ka valikuliselt.

# Paketid

- **Pakett 1: Frontend programmeerimine disainerile**
    - Hind: 170€
    - Teemad: Päev 1 ja 2 (vt. "Päevade valikud")
- **Pakett 2: Programmeerimise algkursus**
    - Hind: 220€
    - Teemad: Kõik 3 päeva (vt. "Päevade valikud")

<a href="/koolitus/registreeri" class="button">Registreeri koolitusele</a>

# Päevade valikud

- Päev 1 - [Veebi programmeerimine "nullist"](/koolitus/paev1)
- Päev 2 - [kujundusest CSS koodini](/koolitus/paev2)
- Päev 3 - [JavaScriptiga programmeerimine](/koolitus/paev3)
- _Päev 4 - Serveri kirjutamine ja internetti saamine (tulevikus)_
- _Päev 5 - Plokiahela ja krüptoraha tehnoloogia tööpõhimõtted (tulevikus)_

# Päevade hinnad

Igal paketil on oma hind, kuid kombineerida võib päevasid vastavalt vajadusele. Valikute tegemisel veendu eeldatavate oskuste olemasolust. Hind moodustub osalemise päevade arvule.

- Esimene päev: 100€
- Teine päev: 70€
- Kolmas, neljas ja viies päev igaüks: 50€

Näide 1: Võttes kõik kolm päeva, maksad 100+70+50 ehk 220€.  
Näide 2: Võttes teise ja kolmanda päeva, maksad 100+70 ehk 170€.  
Näide 3: Võttes ainult kolmanda päeva, maksad 100€.  

[Registreerimise vorm](/koolitus/registreeri) ütleb hinna automaatselt.

**Soovita sõbrale ja saate mõlemad 50€ allahindlust**. Nimelt, kui sõber ka kursusele tuleb, saate mõlemad allahindlust (mitu sõpra = mitu soodustust). Sellist megasoodustust näed tõenäoliselt ainult praegu, sest Koodikool on oma kursusi alles alustamas ja sõna vajab levitamist!

**Raha tagasi garantii**. Kuna Koodikooli eesmärk on pakkuda võimalikult head teenust, siis oleme pärast kursust valmis kuni 100% tasust tagasi maksma, kui osaleja rahul ei ole. Tagasimakse tingimusteks on füüsiline osavõtt (osaleja oli kohal) ja seletuskiri rahulolematuse põhjendamiseks.

**Registreerimise tühistamisel** saab osaleja raha tagasi 100% ulatuses 5 päeva enne kursuse algust või 50% ulatuses, kui tühistamine toimub vähem kui 5 päeva enne kursuse algust.

**Pärast kursust** jääb osalejale õigus koolitajaga kontakti võtta kas siis lihtsalt küsimuste või näiteks uue projekti ülesehitamise abi küsida. Kui algoskused on olemas jääb siiski mentori vajadus ja kõigil ei ole kontoris teadjat, kellelt abi küsida. Teenus on tasuta, kuni koolitajal kulub liiga palju aega vastamistele - siis paneme foorumi püsti.

<a href="/koolitus/registreeri" class="button">Registreeri koolitusele</a>

# Koolitaja

Tere. Mina olen [Krister Viirsaar](http://krister.ee). Alustasin programmeerimisega aastal 2012 ja sain tunda seda õppimise valu, millest iga programmeerija peab läbi minema - esialgu on see nagu pimedas toas võtmete otsimine. Erinevalt ametlikust haridusest ei olnud mul mentorit. Seetõttu pidin eriti palju vaeva nägema kehvade õpimeetodite tõttu. Õppimine kujunes nii keeruliseks, et vahepeal otsustasin asja maha jätta, programmeerimine tundus olevat igati üle jõu. Kuue kuu pärast sai aga uuesti proovitud uute põhimõtetega ja sealt sujus asi kiiremini. Näiteks õpetuste järgimise asemel sai alustatud projektiga. Oma valude tõttu tekkis soov teisi algajaid õpetada paremini ja lihtsamini.

Mõnede aastate pärast oli võimalus IT Kolledžis algajatele programmeerimist õpetada. Kuigi sajale inimesele korraga ainet anda on päris keeruline (eriti kaugõppes), siis jällegi sai palju teada ja seda enam tekkis soov leida parim viis sellise keerulise teema selgeks tegemisel. Avastasin, et olen õpetaja hingega. Küll mitte kontrolltööde tegija.

Programmeerimise karjäär on käinud käsikäes startuppide loomisega. Õppimispõhine ettevõtte loomine on olnud põnev ja nüüd on tulnud aeg rakendada oma oskusi Koodikooli raames. Koolitusi pakume sellepärast, et see on siiani olnud üks paremini töötavaid viise programmeerimise õppimiseks ja vahest saab sellega rahastada järgmisi tegevusi. Meie eesmärk on pidevalt kursust edasi arendada võimalikult efektiivseks ja kasulikuks.

Kursusel osaledes panustad kaudselt Koodikooli visiooni viia programmeerimine koolidesse viisil, mis ei ole takistatud õpetajate puudusest. Nimelt ei ole lihtne leida programmeerimise õpetajat, ometi on tegu äärmiselt olulise oskusega tänapäeval. Vahest on võimalik kas õpetajaid juurde koolitada teistelt aladelt või luua tarkvara, mis teeb tehnilise töö eest ära ja õpetajal ei jää muud üle, kui õpilastega ise kaasa teha?

<a href="/koolitus/registreeri" class="button">Registreeri koolitusele</a>