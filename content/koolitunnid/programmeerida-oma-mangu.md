---
title: "Kuidas programmeerida oma mängu"
date: 2018-04-21T11:55:57+03:00
hidden: true
---

Sissejuhatus programmeerimisse. Idee on inspireerida ja anda kätte info kuidas ise õppimist alustada. Mõeldud koolidele, kus ei ole erilist IT õpetamise võimalusi.

Tunni sisu on loengu vormis (õpilased ise ei saa kätt proovida), kuid näevad kuidas koodi kirjutamisel mäng sünnib.

Kui internet on materjale punnis täis ja iga inglise keele oskaja saab iseseisvalt õppida, siis puudu on (eriti eesti keeles) mentori olemasolu. Seega pakub Koodikool tasuta mentorlust külalistunni läbinutele. Esialgu üks ühele vormis ja grupi suurenedes loome foorumi, et kõik saaks üksteisele kaasa aidata.

## Miks on õpilasel sellest vaja teada?

Mida aeg edasi seda rohkem automatiseeritakse töökohti. Sisuliselt on suurem osa praegustest töökohtadest alles veel vaid tänu programmeerijate puudusele või mõne olemasoleva tehnoloogia ebaküpsus. Kõik siiski keerleb riist- ja tarkvara ümber. Noori varakult inspireerida on nende tuleviku jaoks hädavajalik. Programmeerimist võib täiesti võtta kui 21. sajandi kirjaoskust. Kõigist ei saa kirjanik, kuid kui noor ei mõista luua seda sama tehnoloogiat, mida ta kasutab, siis jääb ta tarbijaks, mitte ei saa loojaks.

## Vastab küsimustele

- Kuidas programmeerida mängu? (demonstratsiooni põhjal ja õpilaste juhtimisel)
- Kuidas ise alustada?
- Mida teha kui hätta jääb?
- Kellelt abi küsida?

## Detailid

- Kestvus: 45 / 90 min
- Vanusegrupp: alates 7. klass
- Kõneleja: Krister