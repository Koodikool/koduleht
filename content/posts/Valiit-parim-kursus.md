---
title: "Miks on Vali IT parim progemise kursus Eestis?"
date: 2019-03-20T15:34:48+03:00
---

Kui sa pole kursis, siis [Vali IT on ümberõppeprogramm](https://www.ituudised.ee/uudised/2017/05/05/vali-it-pilootkursuste-lopetajad-saadeti-pidulikult-e-eestit-arendama), kus õpitakse programmeerijaks ümber.

Alternatiivid on ülikoolid, koolitused ja muidugi internet. Kui ülikoolis läheb liiga palju aega (ja ei pruugi üldse asja selgeks saada), siis tavalisel koolitusel on liiga vähe aega, et midagi päriselt selgeks saada.

Vali IT suurim eelis on see, et **inimesed tulevad kuueks nädalaks järjest kohale ja siis lendavad otse tarkvarafirmasse praktikale.** Kursus on üles ehitatud firmadega koostöös, et **õpitav keel ja platvorm oleks see, mis neil tööl reaalselt ees ootab.**

Ainukene puudus kursusel on see, et siin saab olla vaid 40 inimest korraga. Tartu Ülikooli kursus "Programmeerimine Maalähendaselt" on tõestanud, et korraga tahab ikka sadu inimesi ühest sellisest osa saada. Siiski, Vali IT põhiline eelis ongi see, et **inimesed on võtnud omale aja olla klassis 6 nädalat jutti ja siis otse tööle pürgida** - interneti kaudu on võimatu sellist keskkonda luua. Lisaks ongi programmeerimise õppimine selline läbi surumise teema, et parem ongi kui motivatsiooni languse hetkel ei saa pooleli jätta.

Õpetajana on vahe silmaga nähtav. Tudengeid tuleb piitsutada, et nad tööd teeksid. Siin on motivatsioon nii tugev, et ka kõige nõrgemad lükkavad toore jõuga. Ma olen veel kursusega poole peal (õpetajana), kuid õpilastega olen väga rahul. Tegelikult olen ma ise saanud siit inspiratsiooni lükata läbi raskuste, nii nagu siin kogenenud tegelased teevad.