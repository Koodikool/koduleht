---
title: "Olen halb õpetaja, aga ma naudin seda."
date: 2019-03-20T15:34:48+03:00
---

Hetkel õpetan ma Vali IT programmeerijate gruppi. Koolis ei ole ma kunagi õpetanud, aga aastaid sai oldud IT Kolledžis ja koolitusi on ka nii mõndagi tehtud.

Ma ei ole aga hea koolitaja/õpetaja/õppejõud. Mida see tähendab?

## Ma ei mõtle piisavalt ette

Enne kursust on mul väike paanika ja ma igaks juhuks peale teemade selgeks tegemise valmistan ka mingisuguse kava. Tavaliselt läheb see aga esimese päeva õhtuks aknast välja, sest mulle meeldib lähtuda grupist. Mul tulevad uued ideed kuidas peaks õpetamisele lähenema. Vahel on õpilastel endal ideid kuidas nad eelistaksid.

Ma võin tunni sisu hetkega ümber muuta olenevalt tujust. Tuleb uus mõte ja lähengi puusalt juba harjutust tegema uut moodi. Tihti see kukub läbi, tihti on sellest ka väga palju kasu.

Ma ei loo materjale. Mitte, et neid vaja ei oleks. Lihtsalt terve internet on neid täis. Nii eesti kui ka inglise ja vene keeles. 

## Ma ei tea metoodikatest mitte midagi

Ma ei ole õpetamist õppinud. Ma ei tea midagi metoodikast. Ma isegi ei õigusta end - kindlasti tuleks kasu kui ma oleksin midagi õppinud. Kuid vähemalt ma olen kergelt analüütik. Ma proovin erinevaid asju ja vaatan kuidas see tulemust mõjutab. Näiteks erinevalt keskmisest koolitajast vähemalt mul pole slaide (kui mul just päriselt vaja ei lähe).

Ma ei ole isegi programmeerimist õppinud. Olen iseõppija. Ja see metoodika mis mul on kujunenud on ka pigem iseõppijatele suunatud. Kõigile see kindlasti ei sobi.

Minu lähenemist on õpilaste poolt palju kritiseeritud (kiidetud, ka, aga see pole jutu teema). Minu hinnangul selletõttu, et mu lähenemine lähtub õpilase motivatsioonist. Kui tal seda pole, ei ole see minu töö ka seda tekitada. Pigem on minu töö kasta neid, kes on valmis tärkama. Seeme peab inimesest endast tulema.

## Ma ei tea korrektseid väljendeid

Olen ise õppinud ja programmeerimine on väga praktiline. Küll sul termineid on aega õppida, kui loogika on peas paigas. Jällegi - igaüks õpib oma moodi ja selleks ongi vaja ise internetis materjale närida.

Igatahes minu arusaama järgi on vaja nimetada asju nimega, millest algaja aru saab, mitte akadeemilise või ametliku nime järgi. Näiteks on programmeerides vaja paratamatult kasutada kahte keelt: JavaScript ja (näiteks) Java. Termin "Objekt" on neid kahes keeles vägagi erineva tähendusega. Seega ma kasutan hoopis püütoni terminit "sõnaraamat", sest see sõna kirjeldab ka milleks seda terminit üldse vaja on.

## Minu õplastel ei ole ette tehtud rada

See on paratamatu

# Minu põhimõtted

## Lähtuda tuleb õpilasest, mitte õpkust
## Õpetaja aitab kividest üle, aga õpilane peab ise omale raja lahti lükkama.

